Indonesia negara agraris, bisa ngasilaké mèh kabèh prodhuk pertanian lan peternakan. Ora salah yèn presiden Jokowi nargetké swa sembada pangan. Ning nyatané ora gampang bisané kelakon. Alangan lan tantangané gedhé banget. Taun iki mangsa ketigané dawa, prodhuksi beras mrosot. Tanduran pari akèh sing pusa merga kasatan. Sok ngono wa, pemerintah isih tansah optimis yèn prodhuksi pangan cukup, ora nganti sangisoré target. Kamangka kanyatané akèh dhaerah kita sing garing, banyu kanggo ngombé waé ora ana. Kita ora yakin. apa pasedhiyan banyu lan air tanah kita isih cukup nganti tekané mangsa udan, sing diprediksi lagi bakal tiba ing wulan Desember. malah bisa uga nganti Pebruari.