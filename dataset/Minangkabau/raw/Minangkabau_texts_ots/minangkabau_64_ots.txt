Sadang dek imam dengan khatib -- alah mandanga di kato nantun -- lalu dibaco katubah nikah -- ijab dijawek dek Rajo Aniayo -- kawin pun salasai maso itu -- iyo di muko saksi nan barampek. Sasudah baliau dikawinkan -- namun di malam samalam nantun halek mamintak pulang hanyo lai -- iyo ka rumah masiang-masiang. Alah tingga Rajo Aniayo -- alah sahari duo hari -- habih hari babilang pakan -- habih pakan babilang bulan -- alah sabulan pulo ka lamonyo.