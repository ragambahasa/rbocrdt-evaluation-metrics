Sanan manjawab Kambang Luari, Usahlah banyak-banyak kecek -- usahlah banyak-banyak rundiangan -- di siko sajolah Adiak denai bunuah -- ndak guno di rimbo gadang -- di sinan ka mati di siko ka mati juo -- kok hari alah barambang patang juo -- buliah nak lakeh denai babaliak -- iyo ka ranah Tanjuang Subaliak -- urang kok lah panek manantikan den. Mandanga kato nan bak kian -- lalu manjawab Puti Bungsu, Toh melah kito agak ka dalam rimbo gadang -- buliah nak suni dari urang nan lalu -- koknyo di siko denai Tuan bunuah -- kok tampak dek urang kam- puang -- tidaklah ka jadi mukasuik Tuan. Lalu bajalan juo samaso itu.