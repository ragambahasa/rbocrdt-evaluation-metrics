Dilalokkan adiak ka dalam buaian -- sanan bakato Puti Bungsu, **Manolah Tuan Kambang Luari -- toh melah kito pai ka rimbo -- elok di sanan denai Tuan bunuah -- koknyo di siko denai Tuan bunuah -- kok tahu urang kampuang -- tidaklah ka jadi mukasuik Tuan -- tapi sungguahpun baitu bana -- mananti juo malah Tuan sakutiko -- nyak hambo sanduakkan malah nasi -- untuak adiak kanduang Cindai Taberai. Lalu disanduak malah nasi -- dibung- kuih malah jo sambanyo -- dilatakkan ka dalam kampia dimasuak- kan ka dalam buaian, Adiak kanduang laloklah lalok -- laloklah Adiak den buaikan.