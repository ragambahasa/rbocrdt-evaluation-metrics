Adolah pado suatu hari -- dicaliak dipandangi adiak kanduang alah gadang -- lah tibo patuik basuami -- lalu dicari malah mupakat -- iyo handak ka mancari rang sumando -- nan ka junjungan Puti nan Bungsu -- bakatolah Sutan Sari Alam kapado adiak nan baranam. Kini baitu malah dek kito -- lapehkanlah pandang hilia mudiak -- pandanglah dek Adiak surang-surang -- jiko lai nan katuju -- kito langsuangkan halek malah lai -- kito kawinkan adiak kito -- supayo nak lapeh hutang kito -- bapikia malah Adiak tigo hari.