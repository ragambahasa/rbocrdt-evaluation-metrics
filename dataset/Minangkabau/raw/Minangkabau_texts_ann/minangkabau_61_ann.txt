Adolah pado suatu hari -- dicaliak dipandangi adiak kanduang alah gadang -- lah tibolah puti buek suasami -- lalu dicari malah mupakat -- iyo handak ka mancari rang sumando -- nan ka junjungan Puti nan Bungsu -- bakatolah Sutan Sari Alam kapado adiak nan baranam, ''Kini baitu malah dek kito -- lapehlah pandang hilia mudiak -- pandanglah dek Adiak surang-surang -- jiko lai nan katuju -- kito langsungkan halek malah lai -- kito kawinkan adiak kito -- supaya nak lapeh hutang kito -- bapikia malah Adiak tigo hari.''