Sadang dek imam dengan khatib -- alah mandanga di kato nantun -- lalu dibaco katubah nikah -- ijab dijawek dek Rajo Ania-yo -- kawin pun salasai maso itu -- iyo di muko saksi nan baramek.’’ Sasudah baliau dikawinkan -- namun di malam samalam nantun halek mamintak pulang hanyolah lai -- iyo ka rumah masing-masing. Alah tingga Rajo Aniayo -- alah sahari duo hari -- alah hari babaliang pakan -- habih pakan babiliang bulan -- alah sabulan pulo ka lamonyo.