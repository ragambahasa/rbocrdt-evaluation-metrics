Bapak kanduang kan lah tahu juo -- kok lai bana denai bakakak laki-laki -- nan banamo Kambang Luari -- gadangnyo nan bak birah di tapi lasuang -- akalnyo kurang pandapek balun -- kok badannyo iyolah gadang -- tapi tak dapek tampak batenggang -- sabab samaso dahulunyo -- kakak nan sangaik Bapak manjokan -- gadangnyo tabao di ruwehnya sado -- tidak nyo tahu di rangeh nan ka malantiang -- tidaknyo tahu di duri nan ka mancucuak -- inyo bahati gadang satiok hari -- di mano galanggangan nan rami di mano sorak nan banyak -- inyo lah ado nan di sanan -- sabuang jo judi karajonyo. Koknyo adiak kanduang hambo -- nan banamo Cindai Taberai -- sadangnyo ketek baru kini -- sadang baumua limo tahun -- tidaklah dapek lawan baiyo.''