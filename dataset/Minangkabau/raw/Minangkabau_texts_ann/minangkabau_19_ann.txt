Sanan manjawab Kambang Luari, ''Usahlah banyak-banyak kecek -- usahlah banyak-banyak rundingan -- di siko sajolah Adiak denai bunuah -- ndak guno di rimbo gadang -- di sinan ka mati di siko ka mati juo -- kok hari alah barambang patang juo -- buliah nak lakeh denai babalaiak -- iyo ka ranah Tanjung Subaliak -- urang kok lah pacak manantikan den.'' Mandanga kato nan bak kian -- lalu manjawab Puti Bungsu, ''Toh melah kito agag ka dalam rimbo gadang -- buliah nak suni dari urang nan lalu -- koknyo di siko denai Tuan bunuah -- kok tampak dek urang kam-puang -- tidaklah ka jadi mukasui Tuan.'' Lalu bajalan juo samaso itu.