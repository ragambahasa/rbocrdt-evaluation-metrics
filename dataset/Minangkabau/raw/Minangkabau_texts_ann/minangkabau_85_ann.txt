Dek lamo bakalaoan -- habih hari babiliang pakan -- habih pakan babiliang bulan -- habih bulan babiliang tahun -- alah gadang juo si Bujang Paman -- alah baumua sapuluah tahun. Adolah pado suatu hari -- bakato Mandeh Rubiyah, ''Kini baitu malah dek Ang -- den sarahk-an Ang pai mangaji -- lai ka suko Ang pai mangaji.'' Manjawab si Bujang Paman,''Kalau baitu kato Mandeh -- nama nan elok kato Mandeh -- hamb-o turuik parentah Mandeh.''