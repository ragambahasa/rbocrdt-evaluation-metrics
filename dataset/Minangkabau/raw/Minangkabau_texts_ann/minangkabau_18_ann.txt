Dilokokan adiak ka dalam buaian -- sanan bakato Puti Bungsu, ''Manolah Tuan Kambang Luari -- toh melah kito pai ka rimbo -- elok di sanan denai Tuan bunuah -- koknyo di siko denai Tuan bunuah -- kok tah urang kampuang -- tidaklah ka jadi mukasui Tuan -- tapi sungguhapun baitu bana -- mananti juo malah Tuan sakutiko -- nyak hambo sanduakkan malah nasi -- untuk adiak kanduang Cindai Taberai.'' Lalu disanduak malah nasi -- dibung-kuih malah jo sambanyo -- dilatakkan ka dalam kampia dimasua-kan ka dalam buaian, ''Adiak kanduang laloklah lalok -- laloklah Adiak den buaikan.''