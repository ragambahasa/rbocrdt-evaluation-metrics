Buku puniki kamedalang pinaka jayanti saking acara Sayembara Penyusunan Bahan Bacaan Siswa SD Kelas Awal (1, 2, dan 3) nganggen dwibahasa utawi kalih basa, inggih punika naskah mabasa Indonesia miwah naskah mabasa Bali sane kasurat ring kalih buku. Indike punika nenten lempas saking utsaha pangawi Wayan Yogik Aditya Urdhahana miwah panyeleh wewacen utawi penyunting Ni Putu Ekatini Negari. Santukan punika titiang ngaturang paramaning suksma majeng ring pangawi kenten taler panyeleh wewacen miwah makasami sane sampun prasida ngwantu nyusun buku puniki. Mogi buku puniki prasida mawiguna pinaka jalaran numbuhang budaya literasi miwah ngaturang aji kaweruhan ring para janane nyujur insan Indonesia sane wikan, wicaksana, miwah madue budi pekerti luhur.
