Mani semengane Nang Lotok jam siane teka kumah Kak Badung nyadia lakar maguru ilmu listrik teken Pak Agus. Sawatara apanginangan ngantosang sagetang ada anak teka, pawakane bontag cepag, pajalane ngengkag, lengar sepitne ngerenyeb kena sinar ai, ento madan Pak Agus. Ditu lantas Kak Badung teken Nang Lotok malajah cara-carane nyemak strum listrik ane paling cenik-cenik malu ukuran nyang selae watt. Malajah nyemak strum bayarane mara nyumuin pitungatus seket tali rupiah. Diapin keto Nang Lotok tusing ja sebet mesuang pipis mapan dot pesan bisa nyemak strum tegangan tinggi, ane lakar dadi anggon ngubadin kaluargane yen prade ada ane ngelah panyungkan tuju wiadin penyakit ane len-lenan. Keto masi Kak Badung, diapin nelasang pipis kanti jutaan rupiah
