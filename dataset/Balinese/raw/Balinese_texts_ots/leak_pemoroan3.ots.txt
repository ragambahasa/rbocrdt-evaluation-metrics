Konden ada amenit sagetang makejang sambrag makebur sawireh ia tengkejutanga teken suaran kepwakane lan kliningan genjone pagantung duwur carike kedetina taline teken pianak petani ane ngemoin di carike. Nang Lotok itep ngiwasin lawat binih padine ane mara pamulana di umane di beten yehe ning mawarna pelung ulian kena pantulan utawi lawat warnan langite. Apa buin sinar suryane senang maglanaran makada maweweh-weweh ka asrian pemandangan carike. Diapinke pemandangane Sarwa asri sarwa melah, kuala Nang Lotok boya ja rungu teken melahnyane. Nang Lotok palihatne dogen joh kuala ia tusing klangen menikmati panorama buka keto sawireh ia tusing engsap teken ragane bes kadrupon percaya teken anak ane tuara melah tawanga. Kene undukne:
