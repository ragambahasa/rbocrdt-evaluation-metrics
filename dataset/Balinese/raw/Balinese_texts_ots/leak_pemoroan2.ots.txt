Nang Lotok bengong mapangsegan negak ngelut entud palihatne nrawang sawa di durin pondokne. Carikne linggah pesan mara sajanalianga sekan mamula padi. Langite pelung kedas ngranang kalangen sakancanin jatmane ane ngiwasin sawireh pemandangane melah kadulurin ban angine ngasirsir. Di ambarane ambune putih kedas buka kapase pajlompot mapinda wayang lan beburonan. Kedis perit lan kedis bondole pasliwer marowang-rowangan pakeberne ngindang di duwur punyan padine ane suba kuning, sabilang jahan nyander ngenceg mapesta padi.
