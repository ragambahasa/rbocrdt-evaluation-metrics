Asruk-asruk di leuweung, nepi ka wanci asar, teu manggih tapak-tapakna acan. Na ari wanci asar ahir, geus rek tunggang gunung, ngadenge nu blagbligbleg-blagbligbleg ti ka anggangan. Pek diintip, masya Allah ieuh, gebeg reuwas arigen ratug. Gajah sagede-sagede nanahaon, rek ka walungan, tangtu rek nginum jeung ngadon guyang. Ari laleumpangna ku lempeng ka lebah kuring. Ari kuring atuh da ngahaja di dinya teh megat di tungtu- runan. Geuwat ngejat ti dinya, bus ka nu bala, ngalangsud asup