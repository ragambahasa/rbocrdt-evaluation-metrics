Isukna urang Arab nuluykeun badamina. Ku sabab perang geus tangtu, ngan kari milih, mending mana: ngadago datangna musuh atawa miheulaan narajang. Gancangna rempug, mending narajang. Balad dibagi tilu bagian. Nu saratus ngajaga pasang- grahan, gegedug Sultan bin Ak. Saleuwihna ti dinya dibagi dua; nu sabagian kudu nempuh ti beulah kidul, dikapalaan ku Syekh Khamis. Badaimina: dina ngamimitian narajang kudu silihbejaan, mere tangara ku sora bedil. Lamun panto. lawang ka jero dayeuh bedah, kudu mere tangara ku tarompet.