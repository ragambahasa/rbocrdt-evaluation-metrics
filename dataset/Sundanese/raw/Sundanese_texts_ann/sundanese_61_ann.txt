batok bubuk, kalapa beak baruhak jeung beulah, leungeun baloboran getihan kakadek, bedog rompang keuna kana batu. Ari laguna Salim nyisit, nya teu bisa, nya nu dipakena lain parantina, turug-turug nu disisitna teu daek cicing, ngan uyan-ayunan bae jeung paralat-purilit. Hese-hese oge kalah ku leukeun dikeureuyeuh, teu burung anggeus. Jeroanana teu diarah, geus diudulkeun teh diantep bae sina nambru dina taneuh.